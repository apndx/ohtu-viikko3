# Viikko 7 - Tehtävä 4: Referaatti Lean Primeristä

Artikkelissaan Craig Larman ja Bas Vodde käyvät läpi Lean menetelmän taustoja, Lean ajattelun huoneentaulun kohta kohdalta, sekä muutamia ajatuksia Lean ajattelun soveltamisesta tuotesuunnittelussa. 

Huoneentaulun osioissa menetelmä kuvataan seikkaperäisesti.Talossa on kattona tavoitteena kestävästi toteutettu mahdollisimman nopea läpimenoaika. Tavoitetteena ovat myös paras laatu ja arvo ihmisille ja yhteisöille, asiakkaalle koituvan arvon maksimointi, kustannusten minimointi, sekä korkea moraali ja turvallisuus. Talon perustana on johto, joka on sekä omaksunut, että opettaa lean menetelmää, ja joka myös soveltaa sitä pitkäaikaisessa päätöksenteossa. Talossa on kaksi pääpilaria, ne ovat ihmisten kunnioitus ja jatkuva parantaminen. Näissä osioissa on kuvattu toimintatapoja joilla näihin tavoitteisiin päästään, esimerkiksi asiakaslähtöinen ajattelu ja kaizen. Käytännön toteutuksessa auttavat 14 periaatetta, joista mainittakoon pitkäjänteinen ajattelu, flow, pull ja less.

Kokonaisuutena lean ajattelu tiivistyy siihen, että yritys toteuttaa kaikessa toiminnassaan jatkuvan parantamisen kulttuuria, johon osallistuvat johdon opastuksella kaikki yrityksen työntekijät. Toiminta perustuu kaikkien ihmisten kunnioitukselle, ja ymmärrykselle siitä että jokaisen työpanosta tarvitaan parhaan, ja joko ajan paranevan lopputuloksen tavoittelussa kaikessa yrityksen toiminnassa.

[Source: Lean Primer by Craig Larman and Bas Vodde, Version 1.6](http://www.leanprimer.com/downloads/lean_primer.pdf)

